---
layout: post
title:  "Digitalt på Nordiska museet"
date:   2015-09-04 12:00:00 +0100
tags: [Digital Collecting, Exhibitions, Maps, Video]
author: Aron Ambrosiani
---

Första året på Nordiska museet har passerat och snart är det dags för några månaders föräldraledighet. Tänkte bara lägga upp länkar till två digitala projekt jag varit inblandad i: den interaktiva kartan [Tidskikaren](http://tidskikaren.nordiskamuseet.se/) och nyöppnade utställningen [Med smak av humle – odla och brygg](http://nordiskamuseet.se/medsmakavhumle).

Tidskikaren är en interaktiv karta över hur landskapet kring Julita gård förändrats i takt med nya jordbruksmetoder och demografiska förändringar. Ängar och hagar har bytts mot åker och skog. Läs mer om [tekniken bakom Tidskikaren](http://nyamedier.blogg.nordiskamuseet.se/2015/05/tidskikaren/).

Med smak av humle – odla och brygg är en utställning om humlens roll i ölbryggning och om svensk humleodling. Jag har hjälpt till att ta fram intervjufilmer, en timelapsefilm över humle som växer och ordnat en digital insamling av hemmabryggares öletiketter. Läs mer om [de digitala inslagen i utställningen](http://nyamedier.blogg.nordiskamuseet.se/2015/09/med-smak-av-humle/).